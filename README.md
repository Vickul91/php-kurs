![PHP Kurs](http://i.imgur.com/O7IGsX1.png)

# Cześć!

Stwierdziliśmy, że wiedzą trzeba się dzielić. 
Jak to pisali starożytni Rzymianie "Exegi monumentum aere perennius" - wzniosłem pomnik trwalszy niż ze spiżu. Bo właśnie wiedza jest tym, co po nas pozostanie. Uważamy, że dostęp do interesującej nas wiedzy powinien być darmowy.  
Zarówno ja [@efiku](https://github.com/efiku) jak i [@event15](https://github.com/event15) jesteśmy wyznawcami  idei Open Source.  
Ale niestety nie jesteśmy bajkopisarzami i nie potrafimy wymyślić lepszego wstępu. 
Zachęcamy jednak do przejrzenia tego, co mamy do zaoferowania.

W tym kursie stopniowo kładziemy nacisk na:
 - Estetykę kodu.
 - Separację warstw. ( Chcemy nauczyć Cię PHP, nie HTML. ) Widok / silnik.
 - Testy
 - Narzędzia

Kurs podzielony został na cztery części. 
Każda część jest zależna od poprzedniej i jest trudniejsza.

Stworzone na podstawie wersji **PHP 5.6+** oraz zbioru osobistych doświadczeń.

Zakładamy, że stawiałeś już pierwsze kroki w PHP, średniki Ci nie straszne i znasz żart z greckim znakiem zapytania w kodzie.
___

# Estetyka kodu: 
Kładziemy ogromny nacisk na estetykę kodu.  
Ile razy widziałeś masę zmiennych nazywających się $a,$b,$c,$d z których nie wynika nic konkretnego? Już nie wspominając o tonach zbędnych komentarzy. 
Pokażemy jak pisać ładny kod. 
**Kod który jest jednocześnie komentarzem!**
  
#Separacja warstw  
Separacja warstw jest bardzo ważna, zapewnia nam ona czytelność kodu, a także ułatwia późniejsze modyfikacje.  
Ile razy widzieliśmy jakiś nieuporządkowany kod w którym HTML idzie w parze z PHP? Lepiej nie pytać! Ktoś, kto bardzo dobrze zna Front, ma spore wyzwanie w modyfikacji takich stronek.. i dostaje nadciśnienia!  
Brzmi strasznie? Spokojnie! Nauczymy jak korzystać z szablonów.   
Weźmiemy na celownik Twig!  

# Testy
Oczywiście bez tego nie wyobrażamy sobie pisania programów.  
Większość z nas pomija pisanie testów, uważając, że jest to strata czasu.  
Otóż nie! Udowodnimy, że pisanie testów opłaca się, a kod który przejdzie testy będzie ekstra!  
Do testów użyjemy nie byle jakich narzędzi - phpunit, phpspec, behat.  
Poruszymy też kwestię debugowania kodu w PHP za pomocą xdebug.  
  
# Narzędzia
Każdy kiedyś zaczynał od notatnika... wie jak to się pisało. 
Zero podpowiadania nazw funkcji, brak analizy kodu w czasie rzeczywistym. Praca z notatnikiem to była męczarnia, ale te czasy na szczęście już minęły!
Zapamiętaj. Notatnik to nie IDE. 

W tym kursie będziemy posługiwać się dwoma IDE.

 1. **Płatnym PHPStorm (najlepsze płatne IDE dla PHP)**
 2. **Darmowym NetBeans PHP (najlepsze darmowe IDE dla PHP)**

Pokażemy Ci, że dużo wygodniej pisze się w takim Stormie niż w notatniku.
Oczywiście, w dalszych rozdziałach dowiemy się o narzędziach służących do tworzenia testów, specyfikacji klas,  będziemy pisać kod sterowany testami.  

To był tylko mały wstęp, jeżeli się nie poddasz i dotrzesz do części poświęconej testom, to gwarantujemy, że się zakochasz!

___

**Gotów ?**  

# Ściągawka tematów (TEST):

https://drive.google.com/open?id=0B1B7PvrZIyZzZDZhV1J2SmJCcnM
